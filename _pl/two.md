---
share: druga
redirect_from:
 - /druga/
 - /p2pl/
part: two
title: "A gdyby nie było biura?"
subtitle: "Najważniejsze nie jest biuro tylko praca, którą należy wykonać."
---

* TOC
{:toc}

## Pozbądźmy się biura i pracujmy… lepiej!

Na przełomie marca i kwietnia 2020 roku właściciele niemal wszystkich firm na świecie musieli potraktować swoje biura jako „opcjonalne” przez obostrzenia związane z pandemią koronawirusa.

W pierwszej części książki celowo skupiłem się na kwestiach związanym z tym, jak *usprawnić pracę w biurze*, a teraz, gdy zbliżamy się do jej drugiej połowy chcę pokazać Ci, jak można to wszystko wcielić w życie, nie mając fizycznego biura.

Gdy biuro jest tylko narzędziem, z którego możesz, ale nie musisz korzystać.

## Biuro nie istnieje – istnieje tylko praca

Wróćmy do myśli przewodniej tej książki:

Praca nie jest miejscem, do którego się chodzi, tylko tym, co się robi.

To, czy masz biuro czy nie, każesz pracownikom codziennie do niego przychodzić lub nie - zależy od Ciebie, przełożonego lub sytuacji Twojego zespołu. Samo biuro jest środkiem, nie celem.

Celem jest wykonywanie świetnej pracy.

Lub, cytując byłego prezydenta USA Thomasa Jeffersona[^1]:

> "Życie, wolność i dążenie do szczęścia. Walczyliśmy za te ideały, dlatego nie powinniśmy godzić się na mniej!"

Nie gódźmy się na mniej, bo tak **robiliśmy dotychczas**, tylko zdefiniujmy pracę na nowo. Przekonajmy się, czy będziemy szczęśliwsi, a w naszej firmie zapanuje lepsza organizacja, jeśli damy ludziom więcej wolności i poprawimy ich warunki pracy.

## Czas na Część 2 #NoOffice – praktyczny przewodnik po pracy zdalnej

W kolejnych rozdziałach będę szerzej omawiał tematy związane z nowoczesnym stylem pracy, które nakreśliłem w części 1.

Wszystko, o czym piszę, jest poparte praktyką i bazuje na naszych doświadczeniach w firmie Nozbe, która od ponad 13 lat funkcjonuje w pełni zdalnie, a także na przykładach innych - dużo większych niż nasza - firm rezygnujących z biur.

W pierwszej kolejności musimy rozprawić się z pewnym ważnym, choć niewygodnym tematem, jakim jest zaufanie w pracy.

[^1]: Polecam [musical Hamilton](https://en.wikipedia.org/wiki/Hamilton_(musical)) dostępny na platformie Disney+. Bardzo mi się podobał, mimo że nie jestem Amerykaninem.
